<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?><TEI xmlns="http://www.tei-c.org/ns/1.0"><teiHeader>
		<fileDesc>
			<titleStmt>
				<title/>
				<editor/>
				<sponsor>University of Leipzig</sponsor>
				<funder>European Social Fund Saxony</funder>
				<principal>Gregory Crane</principal>
				<meeting/>
				<respStmt>
					<persName xml:id="DDD">Digital Divide Data</persName>
					<resp>Corrected and encoded the text</resp>
				</respStmt>
				<respStmt>
					<persName>Greta Franzini</persName>
					<resp>Project Manager (University of Leipzig)</resp>
				</respStmt>
				<respStmt>
					<persName>Frederik Baumgardt</persName>
					<resp>Technical Manager (University of Leipzig)</resp>
				</respStmt>
				<respStmt>
					<persName>Simona Stoyanova</persName>
					<resp>Project Assistant (University of Leipzig)</resp>
				</respStmt>
				<respStmt>
					<persName>Bruce Robertson</persName>
					<resp>Technical Advisor</resp>
				</respStmt>
			</titleStmt>
			<publicationStmt>
				<authority>University of Leipzig</authority>
				<idno type="filename">TO BE ADDED BY LEIPZIG</idno>
				<availability>
					<p>Available under a Creative Commons Attribution-ShareAlike 4.0 International License</p>
				</availability>
				<date>2015</date>
				<publisher>University of Leipzig</publisher>
				<pubPlace>Germany</pubPlace>
			</publicationStmt>
			<sourceDesc>
				<listBibl xml:lang="la">
					<biblStruct>
						<monogr>
							<title/>
							<editor>
								<persName>
									<name xml:lang="la"/>
								</persName>
							</editor>
							<author ref="urn:tmp"/>
							<imprint>
								<publisher/>
								<pubPlace/>
								<date/>
							</imprint>
						</monogr>
					</biblStruct>
				</listBibl>
			</sourceDesc>
		</fileDesc>
		<encodingDesc>
			<p>Text encoded in accordance with the latest EpiDoc standards (January 2014)</p>
		</encodingDesc>
		<profileDesc>
			<langUsage>
				<language ident="grc">Greek</language>
				<language ident="la">Latin</language>
			</langUsage>
		</profileDesc>
		<revisionDesc>
			<change when="2015-11-19" who="DWP"/>
		</revisionDesc>
	</teiHeader>
	<div type="edition" n="">
						<head>
							<title>II.
ΤHEODORETUS CYRENSIS.</title>
						</head>
						<div type="textpart" subtype="section" n="1">
							<head>
								<title>ADMONITIO.</title>
							</head>
							<p>Qui fuerit Theodoretus Cyri episcopus, quamque praecellens doctrina, nemo nescit; notum pariter omni-
bus, quantum studuerit Nestorio, antequam, vexatione coactus ad meliorem mentem redierit. Ea de re dixi-
mus salis, quoad praesens negotium, in praefatione historica; dicemus longe copiosius in auctario Theodoreti
quod apparamus, ubi de vita ipsius, fide et Operibus curiosius dissertationem instituemus.</p>
							<p>Edimus nunc collectanea Mercatoris, cujusmodi reperiuntur in manuscriptis codicibus, auctiora daturi suo
loco, non ex Mercatore, sed aliunde conquisita, non sine labore. Hisce vero collectaneis continentur ut ha-
<pb n="1065"/>
<pb n="1066"/>
bet titulus, epistolae et excerpta quaedam, sive ex libris, sive ex sermonibus. De epistolis postea, nunc de li-
bris quinque, quorum mentio fit a Mercatore.</p>
							<p>Sunt autem illi ipsi sex priores, quos ex viginti septem Theodoreti adversus haereticos a se lectos tradit
Photius; unum enim in duos dissolvit. Verum haec tota res, ut multum habet obscuritatis, ita prolixiore de-
claratione indiget; sed prius exscribenda quae habet Photius (<hi rend="italic">Cod.</hi> 46).</p>
							<p>« Lecti sunt Theodoreti episcopi Cyri septem et viginti libri adversus varias propositiones.</p>
							<p>« Primus liber agit contra asserentes unius fuisse naturae Deum Verbum, et quod ex semine David sumpsit
principium; itemque adversus eos qui Divinitati passiones attribuunt. Secundus liber cum eisdem e Scriptura
manum validius conserit. Tertius de eadem re disputat. Quartus sanctorum Patrum continet doctrinam de
gloriosa incarnatione Domini nostri Jesu Christi Filii Dei. Quintus haereticorum colligit opiniones, quas com-
ponit cum opinione eorum qui in Christo duas naturas minime agnoscunt, et ostendit magnam eos inter se
affinitatem habere. Sextus ponit unum esse Filium Dominum nostrum Jesum Christum. »</p>
							<p>Scripserat Theodoretus, ante concilium Ephesinum, adversus duodecim anathematismos Cyrilli, scribendi-
que auctor fuerat Joannes Antiochenus, qui et eamdem provinciam dederat Andreae Samosateno, ut duorum
totius Orientis doctissimorum virorum auctoritate praeverterentur animi, ne Cyrillo crederent, anathematis-
mis, veluti quodam compendio, fidem catholicam tradenti. Prior ille conatus successu caruit, lectis in con-
cilio anathematismis, nec rejectis, immo catholicis Patribus in partes Cyrilli adversus Nestorium concedenti-
bus. Quare tentavit iterum Theodoretus, post solutam synodum, si qua ratione posset, et quae prius objecerat
confirmare, et quae constituta fuerant in concilio labefactare. Tentandi causa fuit, quod vel reipsa cum Ne-
storio aberraret; vel quod, animi affectu excaecatus, non satis perspiceret, quam impie Nestorius sentiret,
quam catholice Cyrillus.</p>
							<p>Opus hoc, cujus excerpta prae manibus habemus, ita divisit in quinque libros, ut tribus prioribus moliretur
ostendere catholicum dogma evangeliis adversari Patrumque doctrinae : conficere vellet in quarto Patrum
Ephesinorum sententiam haereticorum opinionibus esse affinem; quinto denique explicaret quomodo Christus
sit unus Filius.</p>
							<p>Singulos libros, etsi multis capitibus distinctos, non fuisse tamen admodum prolixos ex eo conjicio, quod
Photius scribat iis majores fuisse tres libros Eranistae, nec ipsos tamen per se valde magnos.</p>
							<p>Quod autem secundus et tertius in unum reipsa conflentur, indicare videtur Photius his verbis : <hi rend="italic">Tertius de
eadem re disputat;</hi> divisos tamen puto ea differentia, quod secundus ex novo praesertim Testamento, tertius
ex vetere testimonia contineret.</p>
							<p>Totum opus inscriptum fuisse <foreign xml:lang="grc">περί ένανθρωπήσεως</foreign>, colligitur ex parte non mediocri, quam hac inscriptione
donatam ex libro bibliothecae regiae Latine simul et Graece exhibebimus in auctario; habuisse quoque no-
men <foreign xml:lang="grc">Πενταλογίου</foreign> ex eodem libro conficitur. Prior appellatio ab argumento, posterior a numero librorum ac-
cepta est.</p>
							<p>Porro autem eruditus pater Combefius Pentalogiam putavit, esse idem cum libris quinque haereticarum fa-
bularum; quo melius nihil conjici potuit ab homine qui careret ope Mercatoris differentiam indicantis inter
utrumque opus <foreign xml:lang="grc">πεντάζιζλον</foreign>.</p>
							<p>Tempus scriptionis non improbabiliter concluditur ex epistola prima ad Himerium Nicomediensem, de his
siquidem intelligi debent ista : <hi rend="italic">Lectis ex AEgypto litteris destinatis, et ad nos saepe discussis, invenimus eas do-
ctrinae quidem congruentes Ecclesiae, duodecim vero capitulis contrarias esse probavimus, quae usque impraesen-
tiarum impugnare perstitimus</hi>. Quare eo temporis intervallo confectos oportet quod a recessu Orientalium
Epheso in patriam ad negotium pacis Ecclesiarum intercessit, id est, ann. 432.</p>
							<p>Hujus operis meminerunt veterum plures, et primus quidem Irenaeus episcopus Tyri, cum quereretur lit-
teris ad Theodoretum scriptis, ab ipso, dum suae opinionis testes produceret Patres, praetermissum fuisse
Theodorum Mopsuestenum, immo et Diodorum Tarsensem Theodori magistrum; utrumque enim revera prae-
termisit hoc in opere Theodoretus, etsi longe plurimos alios proferret; visusque est objectionem occupasse
libro quarto, parte ultima, übi de ista re iterum sermo erit. Cur ita videatur, causa est, primum, quod Ire-
naeus scriberet ad Theodoretum eo fere tempore quo diximus editum istud opus, quando scilicet agebatur ne-
gotium pacis inter Ecclesias, mitterenturque ultro citroque fidei expositiones verbis quibusdam ambiguis
studiose compositae.</p>
							<p>Deinde vero Justinianus imperator in sacra ad Patres v synodi, cum queritur impietatem a Nestorio tradi-
tam iterum introduci per <hi rend="italic">Theodorum Mopsuestenum Nestorii magistrum</hi>, etc., <hi rend="italic">necnon per impia conscripta
Theodoreti, quae contra rectam fidem</hi>, et Ephesinam primam synodum, et contra sanctae memoriae Cyrillum
exposuit, etc.</p>
							<p>Quintae synodi Patres, can. 13 : <hi rend="italic">Si quis defendit impia Theodoreti conscripta, quae contra rectam fidem, et con-
tra</hi> primam Ephesinam synodum, et sanctum Cyrillum, et <hi rend="italic">duodecim ejus capitula exposuit</hi>, et omnia <hi rend="italic">quae con-
scripsit pro Theodoro et Nestorio impiis</hi>, etc., <hi rend="italic">anathema sit</hi>.</p>
							<p>Nihil porro Mercator aliud hisce collectaneis ostendere nititur, quam quod Theodoretus eadem quae Theo-
dorus et Nestorius senserit, id est, duos reipsa filios duosque dominos distinxerit; atque ita filium Virginis
merum esse revera hominem ratus sit, quantumcumque contrariam opinionem tenere videri voluerit. Id vero
efficit Mercator duobus argumentis, consonantia vocum et sententiarum Theodoreti cum praefatis duobus, et
professo in utrumque studio, odioque in sanctum Cyrillum et Patres Ephesinos, quos Arianorum atque Apolli-
naristarum nomine traducit.</p>
							<p>Nec mirum sit tibi, lector, Mercatorem Theodoreto viro magni nominis tantam accusationem tam gravibus
verbis struere. Maluit egregius fidei defensor adhaerere toti Ecclesiae, quam homini turbarum aliquanto aman-
tiori quam verus prudensque veritatis zelus permittat. Marius certe tunc scripsit, cum dubia foret Theodo-
reti fides apud sanctos, nec adhuc in sacra synodo Chalcedonensi contestata esset.</p>
							<p>Mercatoris judicium approbavit Gregorius Magnus, si modo, quod docti confitentur, nomine Pelagii sui
praedecessoris, ipse adhuc in minoribus constitutus, scripsit epistolam, sive librum, ad Eliam Aquileiensem
et alios Istriae episcopos schismaticos, qui damnationi trium capitulorum non consentiebant. Objicit enim
Theodoreto eadem quae Mercator iisdem excerptis testimoniis et iisdem, immo totidem, verbis. Suis singula
proferemus locis. Videsis epistolam cap. 20, unde quatuor intelliges.</p>
							<p>Primum, codicem Marii Mercatoris a Gregorio Magno visum; inde enim omnia exscripsit quae loco mox ci-
tato bene multa profert. Alterum, in codem codice cum litteris Theodoreti fuisse quoque reprehensiones ana-
thematismorum Cyrilli, et excerpta de libris de quibus nunc agitur, quomodo sunt reipsa in manuscriptis no-
stris. Tertium, eumdem esse omnium interpretem, Mercatorem scilicet; totidem enim verbis a Gregorio citan-
tur. Quartam, quam opinionem de Theodoreto, nondum in Chalcedonensi concilio fidem professo, Gregorius
<pb n="1067"/>
<pb n="1068"/>
concepisset; ipsum enim ait <hi rend="italic">contra rectam fidem scripsisse, sanctae Ecclesiae diversa sensisse, post errorem re-
cte sapuisse, destruxisse unitatem Deitatis et humanitatis in Christo, composuisse scripta prava, haeretica et omni
impietate plena</hi>; quibus subjungit Mercatoris Theodoretum acerbius compellantis defensionem. <hi rend="italic">Quis non vi-
deat quanta temeritate plenum sit Theodoreti scripta superbiendo defendere, quae eumdem ipsum constat, recta
post confitendo, damnasse?</hi> Et postea : <hi rend="italic">Sola ejus haeretica scripta respuentes, et cum synodo adhuc Nestoria-
num insequimur, et cum synodo Theodoretum recta profitentem veneramur.</hi></p>
							<p>Atque haec, sive Pelagius ipse papa scripserit, sive Gregorius adhuc diaconus, pontificis nomine, maxima
sane auctoritate pollent, majore saltem quam qui contraria Mercatori meo sentiunt.</p>
							<p>Observa, lector, Gregorium, cum de tribus capitulis in epistola scriberet, de duobus ea posuisse quae ex
quinta synodo sumpserat : cum autem accessit ad tertium de Theodoreto, ex solo Mercatore accepisse colle-
ctanea, et licet quaedam in v synodo etiam legantur, veluti quae pertinent ad primum anatheraatismum, in iis
tamen, relicto textu v synodi, Mercatoris versionem praetulisse.</p>
						</div>
					</div>
					</TEI>
